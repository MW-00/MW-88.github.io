<!DOCTYPE html>
<html lang="en">
<head>
    <link rel="stylesheet" href="../../stylePodstrona.css">
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<body>
    <h1><!-- tytul --> Pomniki</h1>   
    
    
    
    <p><!-- treść -->
    
        
        Rzeczą piękną budować pomniki.<br>
        Na postument kogo dźwigną z dołu<br>
        wie, że dłużej nie będzie już nikim.<br>
        <br>
        Pośród dźwięków paradnej muzyki,<br>
        wśród honorów, kadzideł z kościołów<br>
        pięknie się i podniośle odsłania pomniki.<br>
        <br>
        Na cokołach ludzie i ludziki,<br>
        członki oraz członkowie pospołu<br>
        stając wiedzą, że nie są już nikim.<br>
        <br>
        Cóż, bywają historii figliki,<br>
        wzloty albo upadki nastrojów,<br>
        wtedy nagle karleją pomniki,<br>
        <br>
        srebro nagle się zmienia w srebrniki,<br>
        czyste złoto przemienia się w ołów,<br>
        ten kto ktoś kimś był, od teraz jest nikim.<br>
        <br>
        Zapełniają się dziejów śmietniki<br>
        bywalcami byłymi cokołów.<br>
        Na cokołach stawia się pomniki,<br>
        by ktoś inny nie musiał być nikim.<br>
        
    </p>
    
</body>
</html>

