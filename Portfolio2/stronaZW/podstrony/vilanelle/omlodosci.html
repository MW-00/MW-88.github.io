<!DOCTYPE html>
<html lang="en">
<head>
    <link rel="stylesheet" href="../../stylePodstrona.css">
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<body>
    <h1>O młodości</h1>
    
    <p>
        W czasach, gdy byliśmy młodzi, <br>
        lekko było i radośnie.<br>
        Chyba, że mnie pamięć zwodzi.<br>
        <br>
        Zegar życia wolniej chodził,<br>
        a muzyka grała głośniej<br>
        w czasach, gdy byliśmy młodzi.<br>
        <br>
        Kobiety piękne nad podziw,<br>
        uwielbiały gry miłosne.<br>
        Chyba, że mnie pamięć zwodzi.<br>
        <br>
        Głów gorących szron nie chłodził,<br>
        kwitły kwiaty na cześć wiośnie<br>
        w czasach, gdy byliśmy młodzi.<br>
        <br>
        Nadmiar życia nam nie szkodził<br>
        ani, że ciśnienie rośnie.<br>
        Chyba, że mnie pamięć zwodzi.<br>
        <br>
        W czystych duszach bunt się rodził<br>
        i krzyk gniewu brzmiał donośnie<br>
        w czasach, gdy byliśmy młodzi.<br>
        Wiem, że pamięć mnie nie zwodzi.<br>
    </p>
    
</body>
</html>

