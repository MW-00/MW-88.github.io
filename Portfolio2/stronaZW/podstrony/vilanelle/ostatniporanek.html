<!DOCTYPE html>
<html lang="en">
<head>
    <link rel="stylesheet" href="../../stylePodstrona.css">
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<body>
    <h1><!-- tytul --> Ostatni poranek</h1>   
    
    <p><!-- treść -->
    
        

        Piasek słów przesypuje się cicho w nieznane,<br>
        jaskółki piszą dziś pogodę na błękicie.<br>
        Może to już ostatni słoneczny poranek?<br>
        <br>
        Kopczyki miałkich myśli nikną rozwiewane<br>
        podmuchem czasu, który mija skrycie,<br>
        piasek słów przesypuje się cicho w nieznane.<br>
        <br>
        Wirują wątłe chwile. Rachityczny taniec<br>
        trwa długo, nie skończy się dzisiaj o świcie,<br>
        bo może to ostatni słoneczny poranek.<br>
        <br>
        Odlatuje klucz wspomnień, już nie pozostanie<br>
        ani jeden ślad klęski, ani jeden zwycięstw.<br>
        Piasek słów przesypuje się cicho w nieznane.<br>
        <br>
        Znikają światy znaczeń nigdy nie nazwane,<br>
        nieprzekraczalne, niegdyś bolesne, granice,<br>
        w ten ostatni słoneczny, pogodny poranek.<br>
        <br>
        Się wygładzi, odnowi, pobieli w niepamięć,<br>
        wyblakną niepotrzebne więcej tajemnice.<br>
        Piasek słów przesypuje się cicho w nieznane<br>
        w ten ostatni słoneczny, pogodny poranek.
        
        
    </p>
    
</body>
</html>

