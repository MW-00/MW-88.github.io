<!DOCTYPE html>
<html lang="en">
<head>
    <link rel="stylesheet" href="../../stylePodstrona.css">
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<body>
    <h1><!-- tytul --> Analiza rynku twarzy</h1>   
    
    
    
    <p><!-- treść -->
    
        

        Zmiana twarzy mi się marzy,<br>
        bo zużytą mam tę twarz,<br>
        jest mi z nią już nie do twarzy,<br>
        <br>
        moja twarz się źle kojarzy,<br>
        nazbyt długi twarzy staż.<br>
        Zmiana twarzy mi się marzy,<br>
        <br>
        a wynika to z sondaży,<br>
        słupki dna sięgają aż,<br>
        bardzo mi z tym nie do twarzy.<br>
        <br>
        W nową twarz się wyposażyć<br>
        chyba już najwyższy czas.<br>
        Zmiana twarzy mi się marzy,<br>
        <br>
        tę przeznaczę do sprzedaży,<br>
        może zysk przyniesie raz,<br>
        z zyskiem będzie mi do twarzy.<br>
        <br>
        Popyt większy od podaży,<br>
        ważniejsi po dwie chcą brać,<br>
        wiele twarzy im się marzy,<br>
        z jedną jest im nie do twarzy.<br>
        
    </p>
    
</body>
</html>

