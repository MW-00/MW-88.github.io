<!DOCTYPE html>
<html lang="en">
<head>
    <link rel="stylesheet" href="../../stylePodstrona.css">
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<body>
    <h1><!-- tytul --> Nagich przyodziać</h1>   
    
    
    
    <p><!-- treść -->
        

        Nagą prawdę czym prędzej przyodziej,<br>
        zakryj prawdzie te miejsca wstydliwe,<br>
        przecież jej wciąż przygląda się młodzież.<br>
        <br>
        Jakie trendy panują dziś w modzie,<br>
        jakie barwy, wyblakłe czy żywe,<br>
        w takie prawdę czym prędzej przyodziej.<br>
        <br>
        Kres położyć nadmiernej swobodzie<br>
        czas najwyższy, bo już pożądliwie<br>
        jej z ukrycia przygląda się młodzież.<br>
        <br>
        Trzeba temu niezwłocznie zapobiec,<br>
        bo wygląda goła obrzydliwie,<br>
        więc ją pięknie czym prędzej przyodziej.<br>
        <br>
        Niech przestanie śnić o jej urodzie,<br>
        jej portrety malować gorliwie,<br>
        niech odzianej przygląda się młodzież.<br>
        <br>
        Popatrz, przecież ona drży na chłodzie,<br>
        okaż nagiej serce litościwe,<br>
        strojnie prawdę, bogato przyodziej,<br>
        niech błyszczącą suknię widzi młodzież.<br>
        
      
    </p>
    
    <p class="komentarz"> 
        II miejsce w XXII edycji Ogólnopolskiego Konkursu Poetyckiego  <br>
        im. Mieczysława Czychowskiego – Szczecinek 2018</p>
</body>
</html>

