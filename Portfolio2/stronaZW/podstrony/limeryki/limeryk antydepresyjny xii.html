<!DOCTYPE html>
<html lang="en">

<head>
    <link rel="stylesheet" href="../../stylePodstrona.css">
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<body>

<h1><!-- tytul -->

</h1><!-- tytul -->


<pre><!-- treść  -->
Stary Indianin z Mar del Plata
zakrzyknął gniewnie: „Koniec świata!”.
I oto w jednej chwili
wszyscy w to uwierzyli,
a mu tylko wystygła herbata.

Człek od dawna siedzący w areszcie
zwykł był mawiać: „Wyrokom nie wierzcie.”
Kiedy wraz z końcem świata
miała zniknąć też krata,
w przeddzień przecież powiedział: „Nareszcie.”

Dziecię żyjące na asteroidzie,
co po kosmosie tam i nazad idzie,
wołało: „Tata, tata,
zróbmy im koniec świata!”
A tata na to: „Darujmy tej bidzie.”
</pre><!-- treść  -->


<p class="komentarz"><!-- uwagi -->
    *XII Konkurs organizowanego przez klub GAK „Winda” na Zimowy Limeryk Antydepresyjny (o tematyce w zasadzie związanej z nieodbytym niedawno końcem świata), Gdańsk 2013 – wyróżnienie

</p><!-- uwagi -->

</body>

</html>