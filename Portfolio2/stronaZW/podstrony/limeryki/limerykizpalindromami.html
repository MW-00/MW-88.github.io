<!DOCTYPE html>
<html lang="en">
<head>
    <link rel="stylesheet" href="../../stylePodstrona.css">
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<body>
    <h1><!-- tytul --> </h1>   


<pre>
O Agnieszce (adres – Praga)
powiadał Jasio, że zgaga.
„Już ja cię Jaśku uleczę!”
mówi i oto mieczem
<spanItalicBold>Aga nagim śmiga naga.</spanItalicBold>

Ada wczasy w mieście Zadar
Źle wspomina, bowiem nadal,
choć minęły lata,
i wieś mówi, że lata
<spanItalicBold>Ada goło i sioło gada.</spanItalicBold>

Jako wieloletnia pracownica ZOO,
kurczaki daję wężom <spanBold>boom</spanBold>,
lwicę wpuszczam <spanBold>lwowi</spanBold>
<spanItalicBold>i wożę makaka mężowi,</spanItalicBold>
by go postukał w czoło.

Mieszkanka miejscowości, być może, Reda
<spanItalicBold>Adela atomowo mota - ale da</spanItalicBold>
radę baba fachowcom:
elektrowni w Żarnowcu
w żaden sposób pobudować nie da.

Gdy mąż raz niewierny z Poraja
skruszony przed żoną się kajał,
usłyszał: „Mi nie przeszkadza,
ty jak chcesz, no to zdradzaj,
<spanItalicBold>a ja kolię chcę i lokaja.</spanItalicBold>

Pewien pan pod Łaziskami
przejął wróżek się wróżbami
„Spotka myszy, kto ma kotka
<spanItalicBold>a kto psy ma - damy spotka”</spanItalicBold>
więc do dzisiaj mieszka z psami.

Nieznany akrobata z Wiela
śle Meli kwiaty co niedziela,
bo chce ją zjednać.
Nie jego jednak,
<spanItalicBold>ale mima mami Mela.</spanItalicBold>

Pewien wczasowicz z Rewala
na wiele sobie pozwalał.
<spanItalicBold>„Alu, hutnik Papkin tu hula”</spanItalicBold>
szeptała do Ali Ula,
a on na opinię pracować się starał.

Wcześnie zbudził się pan w łodzi,
jeszcze słońce ledwo wschodzi,
jeszcze każda z pań zaspana,
<spanItalicBold>a na rzece hece z rana,</spanItalicBold>
panu jednak nie wychodzi.

Pewien facet ze Szczecina
twierdził: „Grunt to dyscyplina,
by otrzeźwieć - seta z rana,
<spanItalicBold>a na wigor grog Iwana</spanItalicBold>
i już można dzień zaczynać”.

Stary Litwin pod Sejnami
zwykł był mawiać przed świętami:
„Zabierzcie ten schab
<spanItalicBold>babę chcę! Chcę bab!”</spanItalicBold>
potem zajadał się ciastami.

Arystokrata z doliny Baryczy
Kunszt swój aktorski wciąż ćwiczył i ćwiczył,
przez dzień ćwiczył oraz przez noc.
<spanItalicBold>„Co ma milord - roli ma moc!”</spanItalicBold>
By mawiała służba bardzo sobie życzył.

Kelner pracujący gdzieś w gminie Koszyce
może podać ci wszystko, nie ma ograniczeń,
<spanItalicBold>da i boa na obiad,</spanItalicBold>
spyta czyżeś pan podjadł,
bo ma upodobanie on w spełnianiu życzeń.

Biegła księgowa we wsi Wilkowyje,
bo wszak z bieganiem ona się nie kryje.
Co innego z bilansem,
gdy na kasę są szanse…
<spanItalicBold>Ej, i po premii mer popije.</spanItalicBold>

Zakrzyknął uczony raz profesor z Pińska:
„To całkiem niepoważne, to sprawa kretyńska,
<spanItalicBold>ej, żyrafa ryż je!</spanItalicBold>
Panowie, czyż nie
jest to żyrafa chińska?”

Inspektor Sanepidu w Białobłotach
jedyną knajpę zamknąć kazał, bo tam
<spanItalicBold>elf układał kufle</spanItalicBold>
lecz ich nie mył ów le-
niwy elf i jeszcze śmiał się: „Co tam!”

Mówił pewien sadysta z Koluszek:
„Chociażbyś nie chciała, to i tak cię zmuszę!
<spanItalicBold>Elu, becz – cebule</spanItalicBold>
ci kupuję, bulę,
a u ciebie wciąż widzę łez suszę”.

Bywalec baru z Brzozowa-Korabi,
odkąd tęgiego guza sobie nabił,
boi się szczerze,
że bank mu zabierze
<spanItalicBold>i bar go ograbi.</spanItalicBold>

Pięknej mieszkance miasta Koszalin
marzą się panowie opaleni cali,
szalone drinki
w kolorze pinki
<spanItalicBold>i laba na Bali.</spanItalicBold>

Producent nalewek z Hajnówki
rozdawał popom połówki.
<spanItalicBold>I popili popi,</spanItalicBold>
wszak każdy by popił,
gdyby spróbował jego dereniówki.

Kiedy tylko pan w Krakowie
bajkę dzieciom swym opowie,
krasnal za komodą łazi
<spanItalicBold>i za kufrem smerf u Kazi,</spanItalicBold>
a pod stołem elfów mrowie.

By młodą żonę z Olsztyna
nocą w domu zatrzymać,
<spanItalicBold>Izę Iwo więzi.</spanItalicBold>
Iza na uwięzi
Okropnie się zżyma.

Pewien dowcipniś z Sopotu
wrzucił nam do namiotu
<spanItalicBold>komarów wór – amok</spanItalicBold>
jak stąd po Sanok
ogarnął nas jak idiotów.

Nie dowierzały jeże jeżowi z Poraju
i do dzisiaj w niewierze jeże pozostają.
<spanItalicBold>Może jeż łże jeżom?</spanItalicBold>
Jeśli mu nie wierzą,
to może jeże wierzyć nie mają zwyczaju?

Pewien recenzent z Osin
złośliwie drukiem ogłosił
<spanItalicBold>na epika taki pean,</spanItalicBold>
że ten spity legł jak bela
i już się nie podnosi.

A restaurator z Człuchowa
taką formułę stosował:
<spanItalicBold>„Napichci pani, napichci pan,</spanItalicBold>
co kto napichci, zje sobie sam,
ja będę tylko kasował”.

Na temat cwaniaków ze Sztumu
narobiła prasa szumu.
Forsy mieli mało,
<spanItalicBold>okpili PKO,</spanItalicBold>
lecz wkrótce wyłowiono ich z tłumu.

Namiętny gracz z miasta Stryj
wrzasnął chwytając kij:
<spanItalicBold>„Zżarł mi kupon lotto!</spanItalicBold>
Otto, kogo kot to?”
Na to Otto: „Wuju, nie kogo lecz czyj!”

Będzie susza! – meteorolog rzekł z Cerkwicy Dużej,
A tymczasem miejscowy pop inaczej wróży.
<spanItalicBold>Popada - gada pop</spanItalicBold>
i pada non stop.
Czasem ziarno przytrafi się i ślepej kurze.

Borykał się z problemem młody ułan z Bałd.
Gdy panna przywdziewała strój swój pełen fałd,
on stanął przed wyborem,
co począć ma wieczorem,
<spanItalicBold>tu armata - a tam raut.</spanItalicBold>

Zmęczony był już żółwik z Żuków,
spać nie dawała chmara żuków.
W bucie żuk, znów
w łóżku żuk. Żółw
przeprowadził się do Bagniuków.

Raz poszukiwacz pechowy z Jak
nocą harował tak ciężko jak
<spanItalicBold>wół. Skarb - brak słów,</spanItalicBold>
nie istniał, znów
więc zaklął szpetnie <spanBold>fak.</spanBold>

Nauczał młodszych złodziej z Chodzieży
co w razie wpadki robić należy.
„Ty tylko raz
<spanItalicBold>zagwiżdż i w gaz!”</spanItalicBold>
A mówią, że edukacja leży.

Jan, linoskoczek amator z Łaz
z wieży na wieżę po linie lazł.
Gdy liną zabujało,
on pomyślał spadając:
<spanItalicBold>„Zaradny dynda raz.”</spanItalicBold>

Raz wąchocczanin w Nowym Jorku
ruszył pieszo do celu, bowiem utknął w korku.
<spanItalicBold>„Znowu brak skarbu w ONZ</spanItalicBold>
to po co ja żem tutaj szedł?”
mruczał wciąż grzebiąc w pustym worku.

Pedantowi z Księżomierzy,
chociaż mierzył wciąż i mierzył
dokładnie do centymetra,
<spanItalicBold>żartem dano nadmetraż.</spanItalicBold>
I do dzisiaj biedak mierzy.

Pewien zatwardziały zoofil ze Stryja
mawiał, na zarzut, że z prawdą się mija:
„Jeżeli tylko najdzie mnie ochota
<spanItalicBold>a to kumaj: i popijam u kota</spanItalicBold>
i nie tylko popijam”.

<spanItalicBold>Iwo Kot sowy dał Władywostokowi,</spanItalicBold>
Iwo Kot chętnie myszy polne łowi,
Iwo Kot sów nie jada,
Iwo Kot, gość nie lada,
Iwo Kot wzrok ma sowi.

Sprytna Hania z Władysławowa
zapragnęła pszczoły hodować.
Dopięła Hania celu,
<spanItalicBold>ule Hani na Helu</spanItalicBold>
biorą udział w śledzi połowach.

Niekonsekwentnego z Chruścic
na dziewczynę ktoś napuścił.
<spanItalicBold>Cel dopięty! Złapał Zytę i podlec</spanItalicBold>
zamiast ten moment odwlec
natychmiast ją wypuścił.

Zakłady przyjmował cwaniak w regionie Makao,
i obiecywał grającym wygraną niemałą.
<spanItalicBold>Ile ułan zaznał u Eli,</spanItalicBold>
obecni zgadywać mieli.
Cóż, nikomu się nie udało.

Raz mieszkańca wyspy Lido
zdziwił bardzo z okna widok:
<spanItalicBold>Ada bąki piką bada.</spanItalicBold>
Oj, niemądra jest ta Ada
przecież bąki bada się dzidą.

Wyjątkowo ostrożny facet pewien z Mościc
na wszystkim wszędzie sprawdzał wciąż datę ważności.
<spanItalicBold>A ma datę ta dama?</spanItalicBold>
No i wyszedł na chama
i u tej damy więcej już nie gości.

Mówił pan ze Zduńskiej Woli,
Że go problem taki boli
<spanItalicBold>ilu ta Nina z Anina tuli?</spanItalicBold>
A czego ty się czepiasz Ninuli!
Tuli ilu chce i ilu wydoli.

Uzdolniony fotograf z Kioto
robił zdjęcia tylko kotom,
lecz wreszcie się ośmielił
i zrobił zdjęcie Feli.
<spanItalicBold>Oto Fela - ale foto!</spanItalicBold>

O pewnej dziewczynie z okolicy Rytla
(była to dziewczyna niezupełnie zwykła)
<spanItalicBold>ona da – gadano,</spanItalicBold>
gadano z przyganą.
I dawała. Dobry przykład.

Językoznawca pewien z Grudziądza
palindromami chętnie zarządzał.
Choćbyś czytał wspak,
<spanItalicBold>Katię chcę i tak,</spanItalicBold>
bowiem mną zarządza żądza.

Piękna zamężna sąsiadka z San Diego
nie chciała nigdy nic dać kolegom.
Choć mocno ściska w swych drobnych rąsiach,
<spanItalicBold>Da i sąsiadka, jak da i sąsiad,</spanItalicBold>
nie chce być gorsza od niego.

Raz konstruktor na Bałutach
zbudował sztucznego koguta.
Kogut zapiał: „Ja bez zwłoki
potrzebuję chętnej kwoki,
<spanItalicBold>ja tu tę chcącą chcę tutaj.</spanItalicBold>
</pre>


<p class="komentarz">
    Wyróżnienie w konkursie Redakcji Portalu palindromy.pl, Portalu Literackiego Fabrica Librorum, oraz Stowarzyszenia Autorów Polskich Oddz.II Warszawa, LIMERYKI Z PALINDROMAMI Zadaniem uczestników było umieszczenie w tekście limeryku jednego z palindromów prof. Tadeusza Morawskiego
</p>


</body>
</html>

