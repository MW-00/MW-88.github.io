<!DOCTYPE html>
<html lang="en">

<head>
    <link rel="stylesheet" href="../../stylePodstrona.css">
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>

<body>
    <h1>
        <!-- tytul -->Młodość
    </h1>
    <!-- treść -->
    <p>
        To starość najwięcej wie o młodości. O ile pamięta. Jeśli nie pamięta, też wie. Młodość o starości wie, ale nie
        pamięta. Pamięć ma dobrą, ale nie chce pamiętać do przodu. Do tyłu jakoś daje radę. Pod warunkiem, że chce.
        Czasem warto nie chcieć. W ogóle dziwnie jest z tą pamięcią. Pamiętaj, mówią, żebyś tego nigdy nie… I to nie
        jest rozsądne. Bo jak pamiętać, żeby czegoś nigdy nie, jeśli się tego do tej pory nigdy nie? No tak, ale tak
        mówią ci, co nie pamiętają, że młodzi do przodu nie pamiętają, chociaż sami nie pamiętali, ale tego też nie
        pamiętają.

    </p>

    <p class="komentarz">
        Konkurs literacki na drabble o tematyce: „Młodość”, <br>
        Zator 2016 – I nagroda


    </p>



</body>

</html>