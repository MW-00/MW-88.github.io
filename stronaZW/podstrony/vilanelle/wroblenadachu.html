<!DOCTYPE html>
<html lang="en">
<head>
    <link rel="stylesheet" href="../../stylePodstrona.css">
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<body>
    <h1><!-- tytul --> Wróble na dachu</h1>   
    
    <p><!-- treść -->
    
        

        Wracam do miejsc, gdzie wspomnienia<br>
        jak wróble na dachu przysiadły,<br>
        wpół w blaskach lśnią, na wpół w cieniach.<br>
        <br>
        Przebłyski, to znów zamglenia<br>
        pamięci zawodnej mam, gdy<br>
        wracam do miejsc, gdzie wspomnienia<br>
        <br>
        tkwią zaklęte w kamieniach,<br>
        wciąż są, są – nie przepadły,<br>
        wpół w blaskach lśnią, na wpół w cieniach.<br>
        <br>
        Czas krajobrazy pozmieniał,<br>
        mnie, co tu kryć, lekko nadgryzł,<br>
        lecz wracam tam, gdzie wspomnienia<br>
        <br>
        bywają. Paru już nie ma.<br>
        Te, co nie całkiem pobladły<br>
        wpół w blaskach lśnią, na wpół w cieniach.<br>
        <br>
        Czasem, ot tak, od niechcenia,<br>
        gdy impuls poczuję nagły,<br>
        wracam  do miejsc, gdzie wspomnienia<br>
        jak wróble na dachu przysiadły.
        
        
    </p>
    
</body>
</html>

