<!DOCTYPE html>
<html lang="en">
<head>
    <link rel="stylesheet" href="../../stylePodstrona.css">
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<body>
    <h1><!-- tytul --> Gdybyś mógł</h1>   
    
    
    
    <p><!-- treść -->
        

Gdybyś mógł, dobry Boże, chociaż na godzinę<br>
rzucić pilne zajęcia, których nie brak w niebie,<br>
i porozmawiał ze mną tak jak ojciec z synem.<br>
<br>
Tylko co stanie się z niebiańskim młynem,<br>
czy tam na górze sobie poradzą bez Ciebie,<br>
jeśli zejdziesz tu do mnie na całą godzinę?<br>
<br>
Być może wtedy na mnie zwalą całą winę,<br>
że gdy oni, na górze tam, byli w potrzebie,<br>
Ty ze mną rozmawiałeś tak jak ojciec z synem.<br>
<br>
Ty jednak mi odpuścisz, bo Ty znasz przyczynę,<br>
rozumiesz, że tak proszę nie tylko dla siebie,<br>
żebyś zszedł tu na ziemię chociaż na godzinę.<br>
<br>
Odpocznij od niebieskich spraw przez jedną chwilę,<br>
raz na wieczność zapomnij o anielskim śpiewie<br>
i porozmawiaj ze mną tak jak ojciec z synem.<br>
<br>
Widzisz, trzeba poprawić złą świata machinę.<br>
Jak to zrobić - chcę spytać. Tu nikt tego nie wie.<br>
Może by wystarczyło, gdybyś przez godzinę<br>
porozmawiał z człowiekiem tak jak ojciec z synem?

        
    </p>
    
    <p class="komentarz">
        XV konkurs poetycki „Sen o Karpatach”Piwniczna 2018 <br>
        Nagroda Proboszcza Parafii pw. Narodzenia NMP w Piwnicznej-Zdroju
    </p>
</body>
</html>

