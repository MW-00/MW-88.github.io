<!DOCTYPE html>
<html lang="en">
<head>
    <link rel="stylesheet" href="../../stylePodstrona.css">
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<body>
    <h1><!-- tytul --> prestidigitator</h1>   
    
    
    
    <p><!-- treść -->
    
        
        zręczny kuglarz wyciąga z kapelusza<br>
        cokolwiek dbając aby krwią<br>
        nie skalać bieli gołębicy<br>
        syntetycznej nie trzeba karmić<br>
        się nie starzeje byle tylko<br>
        czasem naoliwić wtedy łatwiej <br>
        przez meandry kłamstw prześlizgnąć się<br> 
        królikowi mającemu za uszami<br>
        źdźbło uchodzące za łąkę<br>
        dlatego prawdy nie nosi się w lektyce<br> 
        raczej niedbale się z nią postępuje <br>
        po kątach upycha pokątnie handluje<br>
        a ona błądzi po bezdrożach groteskowych odbić<br> 
        mętniejąc w martwych lustrach <br>
        przez co nie da się ocenić szczerości spojrzeń<br> 
        zresztą i tak nikt nie patrzy w oczy<br>
        iluzjonisty
        
    </p>
    
</body>
</html>

