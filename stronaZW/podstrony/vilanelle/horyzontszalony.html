<!DOCTYPE html>
<html lang="en">
<head>
    <link rel="stylesheet" href="../../stylePodstrona.css">
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<body>
    <h1><!-- tytul --> Horyzont szalony</h1>   
    
    <p><!-- treść -->
    
        

        Wirujący widnokrąg otacza mnie kołem,<br>
        Symfonię nieba grają blaski i półcienie,<br>
        Nie wiem, czy śnię na jawie, czy może zasnąłem.<br>
        <br>
        Pamiętam, kiedyś uciec stąd bardzo pragnąłem,<br>
        Myślałem, że granice horyzontu zmienię,<br>
        Ale wir widnokręgu otaczał mnie kołem<br>
        <br>
        I niewolą się stało, co za wolność wziąłem.<br>
        Na krańcach świata gasły ostatnie promienie,<br>
        Wiedziałem już, że nie śnię, że wciąż nie zasnąłem.<br>
        <br>
        Niezmienność ostatecznej granicy pojąłem,<br>
        Jak i to, że na życia niespokojnej scenie,<br>
        Wirujący widnokrąg otacza mnie kołem.<br>
        <br>
        Pośrodku kręgu stałem z pochylonym czołem,<br>
        Nie wiedziałem, czy prawda to jest, czy złudzenie,<br>
        Nie wiedziałem, czy czuwam, czy może zasnąłem.<br>
        <br>
        W końcu przed nieuchronnym przecież się ugiąłem,<br>
        Stanu rzeczywistości nie zmieni przeczenie.<br>
        Wirujący widnokrąg otoczył mnie kołem,<br>
        Wiedziałem już, że sen śnię, że wreszcie zasnąłem.
        
        
    </p>
    
</body>
</html>

