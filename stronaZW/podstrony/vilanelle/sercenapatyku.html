<!DOCTYPE html>
<html lang="en">

<head>
    <link rel="stylesheet" href="../../stylePodstrona.css">
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>

<body>
    <h1>
        <!-- tytul --> Serce na patyku
    </h1>

    <p>
        <!-- treść -->
        Gdy dałem ci cukrowe serce na patyku,<br>
        podziękowałaś bladym, sennym półuśmiechem,<br>
        a ja przecież nie o tym marzyłem po cichu.<br>
        <br>
        Myślałem, że to będzie wstęp do erotyku,<br>
        że twoje myśli będą moich myśli echem,<br>
        bo dałem ci cukrowe serce na patyku.<br>
        <br>
        W tym geście chciałem zawrzeć strzelistość gotyku,<br>
        miał być wzniosły, bezwstydny, miał być (prawie) grzechem.<br>
        Tak sobie (wiem, naiwnie) marzyłem po cichu.<br>
        <br>
        Jednak nie zaiskrzyło na dusz naszych styku,<br>
        niestety, ognia uczuć mrzonka nie wykrzesze,<br>
        nie pomoże cukrowe serce na patyku.<br>
        <br>
        Tym patykiem podparłaś pnącze na kwietniku,<br>
        cukier deszczem zmoczony odpłynął ze ściekiem,<br>
        a ja ciągle, niestety, marzyłem po cichu.<br>
        <br>
        Przy pomocy lizaka trudno zadać szyku<br>
        - ściany, kpiąc w żywe oczy, powtarzają echem.<br>
        Nie dam nikomu więcej serca na patyku,<br>
        a o tobie, cóż, będę wciąż marzył po cichu.<br>
    </p>

    <p class="komentarz">
        VII Ogólnopolski Konkurs Poetycki im. Michała Witolda Gajdy Forum Literackie "Ogród Ciszy" – I nagroda w
        kategorii poezji rymowanej

    </p>
</body>

</html>