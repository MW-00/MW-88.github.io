<!DOCTYPE html>
<html lang="en">
<head>
    <link rel="stylesheet" href="../../stylePodstrona.css">
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<body>
    <h1><!-- tytul -->  Koncert</h1>   
    
    <p><!-- treść -->
    
       

        Odbity od sklepienia dźwięk cichnie, nim dźwięki<br>
        kolejne, wypełniając przestrzeń naw kościoła,<br>
        przebiją zimne mury i ulecą w błękit.<br>
        <br>
        A tam się w nie zasłucha jeden z drugim święty,<br>
        że piękne, więc jeszcze trzeciego przywoła,<br>
        by odbite od czaszy niebios chłonąć dźwięki.<br>
        <br>
        Przedziwnie się splatają ćwiartki i ósemki,<br>
        zdaje się, że to czysta przestrzeń jasna woła,<br>
        kiedy przebiwszy mury ulatują w błękit.<br>
        <br>
        Oto harmonia wyszła spod człowieczej ręki.<br>
        Czasem zdarza się człowiek genialny, co zdoła<br>
        odbicie barwy nieba zaczarować w dźwięki,<br>
        <br>
        hołd oddać pięknu świata, Stwórcy złożyć dzięki<br>
        melodią naśladując pochylenie czoła,<br>
        by opuściwszy mury uleciała w błękit.<br>
        <br>
        Nagle przestają płynąć, nikną nut perełki,<br>
        jeszcze jakby krążyły, tuż-tuż, dookoła.<br>
        Odbite od sklepienia milką ciche dźwięki<br>
        i opuściwszy mury ulatują w błękit.
        
        
    </p>
    <p class="komentarz">
        XVII Ogólnopolski Konkurs Poezji Religijnej "O Palmę"; <br>
        Bestwina 2019 - wyróżnienie

    </p>
</body>
</html>

