<!DOCTYPE html>
<html lang="en">
<head>
    <link rel="stylesheet" href="../../stylePodstrona.css">
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<body>
    <h1><!-- tytul --> Wybrańcy</h1>   
    
    
    
    <p><!-- treść -->
    
        

        Nadęte zera z ambicjami<br>
        gładkie i obłe, wewnątrz puste,<br>
        pęcznieją przed obiektywami.<br>
        <br>
        Chcą być witane z honorami<br>
        i honoraria chcą brać tłuste<br>
        nadęte zera z ambicjami.<br>
        <br>
        Zauroczone kamerami,<br>
        jak w gabinecie krzywych luster,<br>
        pęcznieją przed obiektywami.<br>
        <br>
        Kiepskimi będąc artystami<br>
        grają bicepsem albo biustem<br>
        nadęte zera z ambicjami.<br>
        <br>
        Z nienagannymi fryzurami,<br>
        oczarowane własnym gustem<br>
        pęcznieją przed obiektywami.<br>
        <br>
        Bełkotliwymi przemowami,<br>
        w mniemaniu swoim złotouste,<br>
        nadęte zera z ambicjami<br>
        pęcznieją przed obiektywami.<br>
        
    </p>
    <p class="komentarz">
        X Mazowiecki Konkurs Literacki Przasnysz 2016 – nagroda specjalna
    </p>
    
</body>
</html>

