<!DOCTYPE html>
<html lang="en">

<head>
    <link rel="stylesheet" href="../../stylePodstrona.css">
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<body>

<h1><!-- tytul -->
    Postęp
</h1><!-- tytul -->


<pre><!-- treść  -->
Żeby zdobywać łupy z nieco mniejszym trudem,
Człowiek – rozumny przecież – wymyślił maczugę.

Tłukł brat brata po głowie aż trzeszczało, lecz
W wolnej chwili pomyślał – lepszy byłby miecz.

I już szczęka żelastwo. A on myśli – tuszę,
Że to już czas najwyższy, by zbudować kuszę.

Wtem wrzasnął pewien kusznik: - Ludzkości, mnie wielb,
Albowiem to ja jestem wynalazcą strzelb!

A jednak człowiekowi ciągle było mało,
Więc pomyślał raz jeszcze – i wynalazł działo.

I wnet, jakby niesiony twórczej myśli prądem
W imię lepszego jutra skonstruował bombę.

Lepsze jutro nie przyszło, ale człowiek za to
Tak długo kombinował, aż rozszczepił atom.

Szkoda, że wynalazkom coraz bliższy koniec.
Na bezludnej planecie nie potrzeba broni.

</pre><!-- treść  -->


<p class="komentarz"><!-- uwagi -->
    IX ogólnopolski konkurs satyryczny „O STATUETKĘ STOLEMA”, <br>
    Gniewino 2013 – publikacja w almanachu pokonkursowym

</p><!-- uwagi -->

</body>

</html>