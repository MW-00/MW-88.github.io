<!DOCTYPE html>
<html lang="en">

<head>
    <link rel="stylesheet" href="../../stylePodstrona.css">
    <meta charset="UTF-8">
    <meta name="viewport" content="width=device-width, initial-scale=1.0">
    <title>Document</title>
</head>
<body>

<h1><!-- tytul -->
    Do konia
</h1><!-- tytul -->


<pre><!-- treść  -->
Chłop na polu konia klepie.
Miało, koniu, być nam lepiej,
Powiadali przecie: „Chłopie,
Nie masz to, jak w Europie!”
A tu, koniu, stara bieda,
Kto ma mało, nikt mu nie da,
Weźmie więcej, kto ma dużo,
Taką to pomocą służą.
Pomyśl, koniu, poradź – może
Nie obsiewać pola zbożem,
Może trzody nie hodować,
Ino dać się skorumpować?
Niech nam płacą, jak za zboże!
Tylko za co? Co my możem?
Czy to chłopu w łapę dadzą?
Żeby brać, to trza być władzą.
Może, koniu, do Brukseli?
Dietę byśmy godną wzięli,
Bylibyśmy europosłem,
A nie, koniu, jak dziś – osłem.
Cóż to, masz nietęgą minę,
Boisz się, że na koninę
By cię, koniu, przerobili?
Oni by się wzbogacili,
Ty byś, koniu, życie stracił,
Mnie puściliby bez gaci…
Z gołym tyłkiem i bez konia,
Nasze jutro w naszych dłoniach,
Ku przyszłości z jasnym czołem,
Razem, zjednoczeni, społem,
Pomożecie, pomożemy,
Drugą Polskę zbudujemy
I Japonię i Kanadę,
Jak zechcemy, damy radę!
Będzie, koniu, będzie lepiej…
A na razie, biedę klepiem.
</pre><!-- treść  -->


<p class="komentarz"><!-- uwagi -->
    *IV Konkurs Satyryczny im. Andrzeja Gawrońskiego na wiersz o tematyce polonijnej lub polskiej, zorganizowany przez Krystynę Gawrońską – wdowę po Satyryku i Polsko-Australijskie Towarzystwo Kulturalne w Australii Zachodniej – I nagroda

</p><!-- uwagi -->

</body>

</html>